Här bygger du din lista med 5 primära vetenskapliga akademiska referenser.

Literaturen ska ha med affärsmodeller för mjukvara som licens, subscription, freemium. Mest intressant för kusen är freemium men målet är att förstå mer om hur vår deign påverkas av affärsmodellen.

Skiv ett stycke om vad du kan använda kunskapen i pappret till när du bygger
appar. Bedöm trovärdigheten i källan. På vilket sätt är källa stark/svag som stöd i en argumentation.

Använd korrekt format på referenser enligt någon standard.


Freemium:

http://aisel.aisnet.org/cgi/viewcontent.cgi?article=1050&context=icis2012
Positiva recensioner väger tyngre än synlighet

Den kunskapen jag kan dra nytta av vid utvecklande av appar i artikeln är 
klarhet i hur relationen mellan en gratisversion av en applikation och en
uppgraderad betalversion kan tänkas se ut. Framförallt hur recensioner och
rankning av gratisversionen påverkar intänkter från betalversionen.
Liu et al (2012, 14) menar att både ökad försäljningsrank och bättre
användarrecensioner av gratisversionen bidrar till ökad försäljning av
betalversionen, men det är intressant att se att det är främst positiva
användarrecensioner och inte försäljningsrank, som bidrar mest till 
ökade intänkter från betalversionen. 
Detta kan tänkas antyda att en gratisversion är ett godtagbart sätt att
öka synliggöra en mobilapplikation, men att intäkterna till stor del 
avgörs av produktens kvalité, inte synlighet.

Denna studiens trovärdighet skulle jag bedömma som relativt god. Främst
med tanke på att den blivit citerad 17 gånger, vilket inte är mycket
men inte heller helt utan citat. Studiens källor verkar även dem vara
korrekta samt erbjuda studiens författare med objektiv data, vilket
är viktigt i en studie av detta slag. Dock bör den som drar nytta
av studien ha i åtanke att denna undersökning verkar ha utförts
på Google Plays topprankade applikationer och därav stämmer eventuellt
inte studiens slutsatser överens med en övergripande blick av
applikationer på Google Play. Däremot kan det tänkas stämma om man
utgår från att vilja utveckla en så populär applikation som möjligt.


http://cacm.acm.org.e.bibl.liu.se/magazines/2011/5/107686-challenges-and-business-models-for-mobile-location-based-services-and-advertising/fulltext
Plats- och användarspecifik reklam för att maximera intäkter.

Dhar, Varshney (2011) menar att genom utvecklingen av platsbaserade
tjänster kommer mobiloperatörer att kunna ta en god del av intänkterna 
då de förhandlar med innehållsleverantörer (content providers). De
påpekar även hur annonser och annan reklam kommer att optimeras genom
riktad annonsering till varje specifik användare, genom att kombinera
platsbasering tillsammans med användarspecifikt innehåll.
Min personliga åsikt är att platsbaserade tjänster är framtiden. Det
tror jag inte att någon säger emot. Kunskapen jag skulle kunna använda
från denna artikeln är att det är viktigt att samla in data från
användaren. Detta för att på bästa sätt, i en freemium applikation som 
implementerar reklam, kunna anpassa reklaminnehållet efter användaren
på bästa sätt, kanske till och med att reklamen i applikatonen bidrar
till att applikationen ses som en bra applikation istället för att
motverka det. Kanske är det till och med möjligt att bygga en 
applikationen vars funktion är att visa annonser till användaren,
på ett så fördelaktigt sätt som möjligt?

Artikeln bedömmer jag som väldigt trovärdig. Den är citerad 172 gånger,
publicerad i Communications of the ACM och innehåller även trovärdiga 
referenser.



Freemium & Subscription:
http://ieeexplore.ieee.org.e.bibl.liu.se/stamp/stamp.jsp?tp=&arnumber=6480197 
Konvertera gratisanvändare till 

Studien undersöker hurvida en gratisversion av en applikation bidrar
till att användare uppgraderar till en prenumerationsbaserad version
av applikationen. I studien fokuserar de specifikt på MaaS baserade
musikapplikatoner så som Spotify och dylika lösningar. De kommer fram
till att med dagens konverteringsratio (gratisanvändare som väljer att
betala) är detta inte en hållbar lösning. Kostnaderna för att underhålla
och tillgodose användare med en sådan applikation är inte hållbara i 
längden. Dock nämner de även att de som deltog i undersökningen är 
studenter och inte representativa för alla som använder tjänsten.
I detta sammanhanget kan jag dra nytta av att det är viktigt att
tänka på vad det är för typ av applikation man levererar. I Spotifys
fall handlar det om att leverera musik, dvs. något som en tredje part
äger. Fallet blir fort sådant att kostnaderna blir höga och då
är det viktigt att tänka på att det krävs mycket kapital redan
i ingångsläget, samt en relativt hög inkomst ganska snabbt efter starten.
Skulle man i det skedet ha en applikation utan större kostnader i
uppstartsskedet blir det genast lättare att få en hållbar
konverteringsratio. Allra viktigast att tänka på vid utveckling
av en gratis- till prenumerationsbaserad applikation verkar vara
att det är viktigt att premiumfunktionerna håller ett högt värde
hos användaren. Dvs att de funktioner som erbjuds vid premium
behöver ha ett mycket högt värde för användarna för att de skall
välja att uppgradera sin applikation.

Relativt trovärdig artikel. Citerad 17 gånger och publicerad i 
IEEE Computer Society. Dock viktigt att tänka på att deltagarna
i undersökningen är studenter, därav har deltagarna kanske inte 
samma ekonomiska möjligheter som mediananvändaren av applikationerna
i undersökningen. Viktigt är även att ha i åtanke att studien verkar
ha genomförts på personer som redan varit gratisanvändare. Dvs de 
som än så länge ej valt att uppgradera sin applikation. Därav kan
det argumenteras att de som använder gratis även föredrar gratis.
Ett rättvisare sätt att mäta hade möjligtvis varit att enbart mäta
nya användare under en längre tidsperiod, för att sedan se hur stor
andel som valde att bli premiumanvändare.


Software as a license & Freemium:
http://www.idi.ntnu.no/grupper/su/courses/tdt10/curricula2010/P2-1-Fitzgerald06.pdf
Tiden för mjukvara som license är ute.

I Fitzgerald (2006) undersöker författaren hurvida closed source
projects kommer kunna konkurra med den allt mer utbredda open source
marknaden. Han myntar termen open source 2.0 som framtiden i branchen.
Han menar att open source 2.0 kanske inte är open source i sin helhet
men att det är något som växer fram ur samma del.
Jag håller med i artikeln i många delar och tittar vi på vart vi är
idag, där en av marknadens största aktörer (Microsoft) nyligen släppt
ett gratis operativsystem, hade författaren en del rätt i sina tankar.
I studien undersöker han även koncepten bakom pay-per-value, främst
via hur företag fortfarande väljer att betala för tjänster som
har goda open source alternativ.
Ur denna studien vill jag främst lyfta fram och ta till mig kunskapen
om att tiden för Software as a license mer eller mindre är förbi.
Allt vanligare blir det med "addons", dvs möjligheter för användaren
att köpa till innehåll, material eller tilläggsfuntkionalitet.
Dock finner jag att inom väldigt nichsade applikationer med 
en tunn målgrupp, kan Software as a license fortfarande fungera. 

God trovärdighet då artikeln är referentgranksad (peer-reviewed), 
vilket syftar till att upprätthålla vetenskaplig standard och 
objektivitet. Kan liknas vid lektörsgranskning av annan litteratur.
Den är även publicerad i MIS Quarterly och inte minst citerad 659
gånger.


Affiliates:
http://link.springer.com.e.bibl.liu.se/article/10.1007/s12109-010-9158-3/fulltext.html


Artikeln jämför olika typer av affärsmodeller för flera typer av
företag, bl.a. för webbaserade tjänster. Dessa affärsmodeller är 
till stor del aktuella även för mobila applikationer. En av de
affärsmodeller som diskuteras är affiliates. Denna kunskapen 
är väldigt bra att ha läst om. Den passar appen jag utvecklat
i kurser väldigt bra. Affiliates för applikationen jag utvecklar
skulle t.ex. kunna vara företag som köper plats för sponsrade länkar
och sedan tillåts sälja biljetter via applikationen, alternativt att
de sponsrade eventen visas högst upp gratis. För att sedan skapa
inkomster för varje såld biljett. Detta i kombinaton med en plats-
baserad tjänst och evenemang som är relevanta för varje specifik
användare skulle kunna vara en succé. Dock ytterst viktigt med en
bred användarbas för att kunna generera de stora intäkterna.
Artiklen nämner även SEO (Search engine optimization), vilket
enligt författaren ger nya uppstartsföretag en chans mot marknadens
jättar.

Artikeln är publicerad i Publishing Research Quarterly vilket
innebbär att även denna artikeln är referentgranskad. Detta
indikerar på bra trovärdighet. Dock endast citerad sju gånger, 
vilket är lite väl lite. Artikeln har inte heller några källor,
vilket är ett stort minus. Detta gör att artikelns fakta ej
kan konstateras. Den bör dock kunna ses som en godkänd källa 
enbart för att den är referentgranskad och publicerad.


Referenslista:
Charles Zhechao Liu, Yoris A. Au, Hoon Seok Choi. 2012. AN EMPIRICAL
STUDY OF THE FREEMIUM STRATEGY FOR MOBILE APPS: EVIDENCE FROM THE 
GOOGLE PLAY MARKET. http://aisel.aisnet.org/cgi/viewcontent.cgi?
article=1050&context=icis2012 (Hämtad 2015-12-12).